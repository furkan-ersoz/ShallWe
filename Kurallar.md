# Departman Yönergesi
Shall We Topluluğuna bağlı 5 departman olması planlanmaktadır, bunlar: Yönetim Departmanı, Medya ve Pazarlama Departmanı, Organizasyon Departmanı, Akademi Departmanı ve Teknik Departmanı'dır.
Ortak kurallar, Yönetim departmanı dışındaki tüm departmanlar için geçerli ve her koşulda aktiftir. 

## Ortak Kurallar:
- Boş olmayan bir departmanda Departman Başkanı olmak zorundadır.
- Aktif görev-etkinlik bulunmasa bile, haftada en az bir kere departman üyeleri online da olsa iletişim kurmalıdır (mesaj da olur).
- Departmanlar, iş kapsamının tüm gerekliliklerini, buna itiraz edebilseler de yapmakla görevlidir.

### Departman başkanı görevleri:
- Departmanın tüm sorumlulukları ve iş kapsamının yapılması için gerekli insan gücünü ve iş süresini organize eder.
- Departmanın, departmana özgü ve ortak kurallara uygun çalışmasını; yine bu kurallara uygun varlığını sürdürmesini gözetir.
- Tüm iş süreçlerini, örneklerdeki gibi kaydeder ve alakalı platformlarda yayınlar yada bunu başka bir departman üyesinin yapmasını sağlar.

### Departman başkanı hakları:
- Departmana keyfi alım - çıkarım yapamaz.
- İş gücü ve zaman konusundaki yetersizlikleri yönetime bildirebilir.
- İş kapsamının ya da departman üyesi sayısının güncellenmesini, yönetimden talep edebilir.
- Birey bazlı çıkarım - alım taleplerini yönetime iletebilir.
- Shall We adına iletişim kanalı açabilmek için yönetime başvurabilir.
- İş kapsamı ya da grup arzusu gereği herhangi bir kaynağı (para, ortam, farklı departmandan destek, akademiden eğitim desteği) yönetimden talep edebilir.
